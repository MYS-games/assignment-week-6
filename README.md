<div dir="rtl" markdown="1">
בס"ד

# WaterField

מלחמת מים גם מרחוק

## מהות המשחק:

כל שחקן בוחר דמות והמלחמה מתחילה, על השחקן להגן על עצמו ולהילחם ע"י איסוף של מטבעות וקניית משאבים חדשים, עד שיישאר השורד האחרון. ועכשיו תזרקו את כל מה שדמיינתם מהמשפט הראשון ובואו נדמיין את זה עם מים. השחקן יצטרך להרטיב את יריביו על מנת לנצח ובכך להפוך לשורד היבש האחרון.

-	המשחק מיועד למחשב רגיל.

-	המשחק מיועד לשחקנים בכל הגילאים בתנאי שאלו ידעו להפעיל מחשב.  (ידע בסיסי בחשבון יכול לעזור אך לא מחייב).

-	המשחק הוא משחק מרובה שחקנים (עד ארבעה שחקנים בחדר) בו השחקנים מתחרים אחד בשני במלחמת מים וירטואלית. המשחק הוא משחק הנאה שמיועד לגילאי 6 ומעלה, יתרון לשחקן שיש ידע בחשבון בסיסי (חיבור/חיסור) על מנת שיוכל לשחק בצורה חכמה ולנצח.

## פרטי המשחק:

#### מה רואים:

-	המשחק (גם המפה וגם השחקנים) יהיו מעין אנימציה, זאת אומרת ללא ניסיון לדמות את העולם לעולם האמיתי אלא יותר מצויר.

-	מעבר לגבולות המסך יהיו סופות, ערפל וגשם. 

-	גבול המפה יהיה נהר והוא בלתי עביר.

-	השחקן יראה את הדמות שלו מלמעלה ואת העולם הקרוב אליו.

#### מה עושים:

- **תהליך ההתחלה:**   
המשחק מתחיל בעיצוב דמות למשחק (לבוש ועיצוב נראות), לאחר עיצוב הדמות, השחקן מגיע לחנות לכלי המשחק, ברשותו סכום מטבעות איתן הוא יכול לרכוש כלי משחק (רובה מים, בלון מים, בקבוק מים, דלי ועוד( לכל כלי קיבולת ומחיר שונים. בנוסף באפשרותו לקנות בגדים נוספים שישמשו אותו במשחק להחלפה במידה ונרטב (הגנה נוספת). לאחר שהשחקן מסיים להצטייד הוא מוצב במפה ומלחמת המים מתחילה.
מכניקה: השחקן יצטרך רק את העכבר כדי ללחוץ על חפצים רצויים ו"לקנות" אותם.

- **תהליך הליבה:**  
המלחמה מתחילה כאשר הכלים של השחקנים ריקים מה שמחייב אותם לחפש ברז מים ולהצטייד יחד עם זאת במפה מוצבים מספר קטן של ברזי מים מה שיחייב אינטראקציה בין השחקנים. לכל שחקן "מד רטיבות" באחוזים שמייצג את חייו במשחק וכל כלי מוריד מספר אחוזים שונה מ"מד הרטיבות". השחקן מסתובב במפה ומחפש שחקנים אחרים איתם הוא נלחם וצובר מטבעות במידה ופגע בהם, עם המטבעות הוא יוכל לרכוש כלי מים נוספים או בגדים חדשים שיאריכו את חייו במשחק.
מכניקה: מכיוון שהמשחק יהיה בתלת מימד, השחקן יכוון בעזרת העבר את הכיוון ובעזרת מקשים את התזוזה. (A – שמאלה, S – אחורה, D – ימינה, W – קדימה) בנוסך הוא יהיה מקש מיוחד למילוי מים (E). לריצה על מקש שמאלי של העכבר תשגר/ תירה מים.

- **תהליך הסיום:**  
על מנת לנצח את המשחק צריך להיות השחקן האחרון שנשאר יבש בעוד שאר השחקנים רטובים ב100 אחוז.


#### העצמים:

- כלי הנשק (בלון מים, רובה, בקבוק, דלי, צינור) הם עצם חיוני.

- משאב המים הוא משאב חיוני ונגמר, ברגע שנגמר המים חייבים למצוא מקור מים למלא אחרת אין סיכוי לנצח.

- ביגוד מגן ממים הוא עצם לא חיוני אך יכול לעזור לנצח ברמת העמידות לרטיבות.

- מכשול הנהר (גבול העולם) אי אפשר לעבור אותו ובמידה שנכנסים אליו נרטבים 100 אחוז ומפסידים).

- בעולם יש עוד מספר מכשולים שהם גם מסתורים (קירות, גבעות ועוד).

#### המשאבים:

-	שחקן ידע בכל רגע מה מצבו מבחינת רטיבות במשחק וכמות המטבעות שברשותו ויראה בזמן אמת ירידה/עלייה בהם ע"י מד שיוצג בצד המסך.

#### העולם:

- המשחק יהיה סגור ושטוח ולשחקן תהיה map mini בה הוא יוכל לראות את מיקומי הברזים ואת העולם כולו וכך להתמצא אבל הוא לא יוכל לראות את השחקנים האחרים.

- מפת המשחק תהיה תחומה באמצעות נהר שיקיף את אזור המשחק וכך שחקן שיפול לנהר יפסל. 

- מיקום הברזים יהיה במרכז וזה יכריח את השחקנים להגיע לאינטראקציה, בנוסף המפה תהיה עשירה במבנים/חפצים/עצמים מה שיהפוך אותה למפה מעניינת ומציאותית שתאפשר גם מקומות מסתור.

- העולם יהיה טיפה הררי.

#### הדמויות:

- הדמויות יהיו זהות אך בצבעים שונים.
-	כל שחקן ינסה למנוע מהאחרים לנצח כיוון שיש רק מנצח אחד.

## סקר שוק:

1.	Battle Arena water shooting stealth mission -   
במשחק זה מגלמים דמות בתוך פארק מים המצוידת ברובה מים, עלינו לירות ולהשפריץ מים על השחקנים האחרים. השחקן מסתובב בכל פארק המים ועל המתקנים על מנת למצוא את שאר השחקנים בשביל לירות עליהם, להרטיבם ולנצח. 
המשחק דומה לרעיון המשחק שלנו. הדבר העיקרי שהמשחק שלנו שונה בו הוא שאצלנו יש מוטיב של משאבים )מים/רובים/דליים/בלונים...) שהולכים ואוזלים ועל השחקן לחשוב בצורה אסטרטגית איך הוא משיג עוד משאבים ואיך הוא מנצל את המשאבים שיש לו בצורה הנכונה והחכמה ביותר בכדי שלא יבזבז אותם סתם.


2.	Pool Party Gunner -   
המשחק מתבסס על יריבות הקיימת בין השחקן לבין השכן העשיר והמעצבן שלו המטריד את השחקן על יד קיום של מסיבות בריכה רועשות ומטורפות המפריעות למנוחתו של השחקן. מהלך המשחק נצפה מנקודת מבטו של השחקן, מטרת השחקן היא לגנוב את אחד מרובי המים של השכן ולהתחיל לירות על המשתתפים במסיבה. המשחק בנוי על שלבים )מרמה קלה עד קשה( בכל שלב על השחקן יש משימה שונה המנחה אותו מה ובמי לירות ובכל שלב שעובר צוברים נקודות ונשקי מים חדשים מתגלים לשימוש השחקן. המשחק נגמר כאשר יורים בשכן ומפסיקים את המסיבה.
המשחק אינו דומה למשחק שלנו למעט השימוש ברובי מים. ההבדל המרכזי הוא שמשחק זה מופעל עי משימות הניתנות לשחקן ועליו למלא אחריהן על מנת להתקדם והמשחק שלנו בנוי על חשיבה אסטרטגית ומדמה משחק מלחמה לכל דבר רק במקום רובים משתמשים ברובי מים.

3. Water Balloons fight -   
משחק שבו על השחקן לזרוק בלוני מים על דמויות אחרות. על מנת להרוויח נקודות על השחקן לזרוק ולפגוע בשחקנים האחרים עם הבלונים שלו ולגרום להם ליפול מהמשטח עליו עומדים.
המשחק הזה בנוי בצורה מאוד בסיסית אין גורם מעניין המושך את השחקן ואיכות הגרפיקה ברמה די נמוכה.
רק בסיס רעיון המשחק דומה לרעיון שלנו. על מנת שהמשחק שלנו יהיה שונה וימשוך שחקנים לשחק בו אנו נפתח אותו שיכיל אלמנטים מעניינים שונים, למשל אופציה לבחור סוג נשק ולהחליף במהלך המשחק, אנו ניצור אפקט של לחץ ועניין אצל השחקן למשל ע"י כך שמקום מילוי המים היחידי הוא משותף לכל השחקנים ולכן עליו להפעיל חשיבה אסטרטגית ועוד.
